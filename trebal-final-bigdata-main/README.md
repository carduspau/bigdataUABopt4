# Estudi sobre la preocupació per la pèrdua del poder adquisitiu a Espanya

## Introducció i hipòtesi
Som molts els joves que veiem que la nostra vida serà diferent de la dels nostres pares, i encara més amb la dels avis. La majoria d’ells es van poder independitzar als vint-i-pocs anys, tenint feina estable i estalvis. Aquestes possibilitats també facilitaven que tinguessin fills sent joves.

En l’actualitat, les circumstàncies han canviat. Fa anys que veiem a les notícies i a les botigues que els preus no deixen d’incrementar, i la situació econòmica no millora al mateix ritme. Podríem afirmar que el poder adquisitiu ha baixat, però ho faríem basant-nos en una preocupació individual, sense demostrar-ho amb dades reals.

Aquest treball respon a l'interès que ens genera saber si la nostra preocupació és compartida per la resta de la societat. Ara bé, de quina manera és possible conèixer-ho? Tot i que podríem recórrer al recurs de les enquestes i preguntar a diferents persones, hem considerat que la millor manera és basant-ho en dades massives digitals i públiques, generades pels usuaris a internet.

Partim de la sensació que tenim menys poder adquisitiu que fa uns anys, però encara no ho hem pogut demostrar.

Per a poder-ho mesurar amb dades que tenim a l’abast, hem decidit comparar el salari mitjà brut i l’IPC (Índex de Preus de Consum), que ens permeten conèixer la diferència entre l’ingrés i la despesa de les famílies. L’IPC ens indica la variació de preus que es produeix any rere any.
Si augmenta, els preus hauran pujat, i viceversa. El salari mitjà ens indica el valor brut absolut, i també ens permet saber-ne l’evolució.

## Carpetes
- **codis-python/**: Conté els scripts en Python utilitzats per a l'extracció i processament de dades.
- **dades_extretes/**: Conté les dades extretes durant el projecte.
  - **catalunya-espanya/**: Dades específiques de Catalunya i Espanya.
  - **evolucio-cerques/**: Dades sobre l'evolució de les cerques.
- **datasets/**: Conjunt de dades utilitzades i generades durant l'estudi.

Autors: Pau Cardús i Albert Arrebola
